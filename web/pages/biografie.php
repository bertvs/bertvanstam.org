<?php require 'header.php'; ?>

<div class="banner">
<img src="/bertvanstam.jpg" alt="Bert van Stam"/>
</div>

<h1>Biografie</h1>

<p>Muziek is muziek, ongeacht het genre, en dat fascineert Bert van Stam (1989) al zijn hele leven. Hij is de hoofdorganist van de Maranathakerk in Den Haag. Hij speelt graag de allerbeste orgelmuziek van grote klassieke componisten als Bach, Mozart, Liszt, Franck en Messiaen, maar werkt ook met veel plezier samen met levende componisten voor nieuwe, spannende muziek. Ook componeert hij en maakt hij arrangementen van pianomuziek, grote orkestwerken, jazz- en popnummers voor orgel.</p>
<p>Op 15-jarige leeftijd startte hij in de Jong Talent-klas van het Rotterdams Conservatorium bij Bernard Winsemius. Aansluitend volgde de bachelor en master orgel (bij Ben van Oosten) en improvisatie (bij Hayo Boerema). Daarnaast studeerde hij kerkmuziek en continuo. In 2013 rondde hij dit alles met hoge cijfers af. Na zijn studies volgde hij individuele lessen improvisatie en compositie bij o.a. Guy Bovet (Neuchâtel), Michael Schütz (Berlijn) en Andries van Rossem (Arnhem).</p>
<p>Van Stam won de derde prijs op het Govert van Wijn Concours in Maassluis in 2007, de tweede en publieksprijs op het 14e Internationaal César Franck Concours (2013), de tweede Sweelinck-Müllerprijs 2014 en de derde prijs op het 15e Internationaal César Franck Concours (2017).</p>
<p>Sinds 2018 is Van Stam de hoofdorganist in de <a href="https://maranathakerkdenhaag.nl/" target="_blank" rel="noopener noreferrer">Maranathakerk</a> in Den Haag, een gemeente met bijzondere aandacht voor muziek en liturgie. Hij bespeelt daar het unieke <a href="http://www.orgbase.nl/scripts/ogb.exe?database=ob2&amp;%250=1002597&amp;LGE=NL&amp;LIJST=lang" target="_blank" rel="noopener noreferrer">Mense Ruiter-orgel</a> (1952, IIP/23). Hier nam hij ook zijn eerste CD &#8216;<a href="/sprezzatura">Sprezzatura</a>&#8217; (2019) op. In 2021 bracht hij zijn tweede album &#8216;<a href="/belle-epoque">La Belle Époque</a>&#8217; uit, opgenomen op het Franssen-orgel in de Elandstraatkerk in Den Haag.</p>
<p>Composities van hem zijn verschenen in De Orgelvriend en Muziek &amp; Liturgie en worden uitgegeven bij <a href="https://www.valeurajoutee.eu/" target="_blank" rel="noopener noreferrer">Valeur Ajoutée</a>.</p>
<p>Naast deze muzikale activiteiten werkt Van Stam als software-ontwikkelaar.</p>

<?php require 'footer.php'; ?>