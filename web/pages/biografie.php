<?php require 'header.php'; ?>

<div class="banner">
<img src="/bertvanstam.jpg" alt="Bert van Stam"/>
</div>

<h1>Biografie</h1>

<p>Bert van Stam (1989) is een Nederlandse organist en componist.</p>
<p>Als concertorganist treedt hij regelmatig op in binnen- en buitenland. Zijn programma’s kenmerken zich door een passie voor het klassieke repertoire (Bach, Franck, Liszt), gecombineerd met innovatieve elementen zoals thematische concerten, samenwerkingen met andere kunstenaars en nieuwe muziek. In 2021 bracht hij zijn tweede album &#8216;<a href="/belle-epoque">La Belle Époque</a>&#8217; uit.</p>
<p>Sinds 2018 is Van Stam de hoofdorganist in de <a href="https://maranathakerkdenhaag.nl/" target="_blank" rel="noopener noreferrer">Maranathakerk</a> in Den Haag, een gemeente met bijzondere aandacht voor muziek en liturgie. Hij bespeelt daar het unieke <a href="http://www.orgbase.nl/scripts/ogb.exe?database=ob2&amp;%250=1002597&amp;LGE=NL&amp;LIJST=lang" target="_blank" rel="noopener noreferrer">Mense Ruiter-orgel</a> (1952, IIP/23). Hier nam hij ook zijn eerste CD &#8216;<a href="/sprezzatura">Sprezzatura</a>&#8217; (2019) op.</p>
<p>Als componist schrijft hij voor orgel, maar ook voor andere bezettingen. In zijn muziek zijn invloeden van klassieke en lichte muziek terug te vinden. Composities van hem zijn verschenen in De Orgelvriend en Muziek &amp; Liturgie.</p>
<p>Op 15-jarige leeftijd startte hij in de Jong Talent-klas van het Rotterdams Conservatorium bij Bernard Winsemius. Aansluitend volgde de bachelor en master orgel (bij Ben van Oosten) en improvisatie (bij Hayo Boerema). Daarnaast studeerde hij kerkmuziek en continuo. In 2013 rondde hij dit alles met hoge cijfers af.</p>
<p>Van Stam won verschillende prijzen, waaronder drie prijzen op twee opeenvolgende edities van het Internationaal César Franck Concours (2013 en 2017) en de Sweelinck-Müllerprijs (2014).</p>
<p>Naast deze muzikale activiteiten werkt Van Stam als software-ontwikkelaar.</p>

<?php require 'footer.php'; ?>