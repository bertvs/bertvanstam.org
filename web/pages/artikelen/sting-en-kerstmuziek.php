<?php require 'header.php'; ?>

<h1>Sting en kerstmuziek</h1>

<p>Al jarenlang luister ik graag naar de muziek van Sting. De live-opname van zijn concert in Berlijn, samen met het Royal Philharmonic Orchestra, vind ik bijvoorbeeld eindeloos mooi. Tijdens dat concert kondigt hij &#8216;When We Dance&#8217;, een liedje over een onbeantwoorde liefde, aan met de volgende woorden:</p>
<blockquote><p>Naar mijn bescheiden mening zijn er twee soorten liefdesliedjes. Je hebt ze van het soort &#8216;ik houd van jou en jij houdt van mij&#8217;, die zijn saai en gaan niet echt ergens naartoe. En er is de soort &#8216;ik houd van jou en jij houdt van iemand anders&#8217;. En die liefdesliedjes zijn veel interessanter. Pijnlijk, maar interessant.</p></blockquote>
<p>Inderdaad, &#8216;When We Dance&#8217; is absoluut zowel pijnlijk als interessant. Maar zou een liedje altijd oninteressant zijn als het niet pijnlijk is? Telkens als ik deze uitspraak van Sting hoor, bekruipt mij een ongemakkelijk gevoel. Het kan niet waar zijn, denk ik dan.</p>
<p>Natuurlijk is de gedachte wel voor te stellen. Les één van creatief schrijven is: zorg dat het ergens steekt. Het hoeft niet per se een groot probleem te zijn: het kan ook over de loszittende kies van de hoofdpersoon gaan. Als het maar ergens schuurt, anders heb je geen spanning en geen verhaal. Zo bezien is de gedachte dat pijnlijke muziek interessanter is dan puur positieve muziek wel logisch. Maar toch had ik moeite met dat idee. Ik dacht dan bijvoorbeeld aan &#8216;Zie je ik hou van je&#8217; van Herman Gorter. Is dat een oninteressant gedicht?</p>
<p>En nu met de kerst dacht ik er weer aan. Zou Sting niet van Kerst houden? Toch heeft hij zelf ook het één en ander in dit genre opgenomen. Al die blije liederen over die pasgeboren baby, zijn die saai? Dat is natuurlijk onmogelijk.</p>
<p class="video"><iframe title="Hark the Herald Angels sing" src="https://www.youtube.com/embed/LDPwNPAV6tA?feature=oembed" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>En toen zag ik de fantastische opname van &#8216;Hark! The Herald&#8217;s Angels Sing&#8217; uit St. Paul&#8217;s Cathedral, die hierboven te zien is. Toen dacht ik: dit is gewoon mooi, pure schoonheid in muziek. En wat mij betreft is dit het definitieve bewijs: muziek hoeft niet pijnlijk te zijn om mooi te zijn.</p>
<p>Ik wens jullie allen een gelukkig èn interessant nieuwjaar!</p>
<p><small>27 december 2016</small></p>

<p><br/><a href="/artikelen">Alle artikelen</a></p>

<?php require 'footer.php'; ?>
